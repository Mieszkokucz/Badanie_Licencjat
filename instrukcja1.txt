Instrukcja
Biorąc udział w niniejszym badaniu Twoim zadaniem będzie podejmowanie decyzji w grze Ultimatum.

Czym jest gra ultimatum?

Gra ultimatum opiera się na bardzo prostych regułach. Pierwszy z dwóch graczy otrzymuje 10 punktów
i jest zobowiązany podzielić ową sumę punktów między siebie i drugiego gracza. Jeśli drugi gracz
zaakceptuje złożoną ofertę, to 10 punktów zostaje przydzielonych graczom, zgodnie z zaproponowanym
stosunkiem podziału. Jeśli jednak drugi gracz odrzuci ofertę pierwszego, żaden z nich nie dostanie ani jednego
punktu. 

Każdy punkt zdobyty w grze jest równoważny jednemu losowi w loterii, która zostanie zorganizowana 
po przeprowadzeniu całego badania. 

W loterii są do wygrania następujące nagrody:

- Głośnik bezprzewodowy JBL GO 2,
- Bon do wybranego sklepu o wartości 50 zł,
- Butelka filtrująca wodę Dafii.

W pierwszej części badania twoim zadaniem będzie złożenie propozycji podziału 10 punktów, natomiast w
drugiej będziesz graczem przyjmującym bądź odrzucającym oferty podziału zaproponowane przez innych graczy.
